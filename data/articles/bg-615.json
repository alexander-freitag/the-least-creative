{
    "title": "„Последната нощ” - разказва за полицая Франко Аморе, чийто живот се преобръща в навечерието на пенсионирането му",
    "timestamp": "02 май 2024  22:59",
    "content": "Милано. В навечерието на пенсионирането си, след 35 години почтена служба без нито един погрешен избор, лейтенантът от полицията Франко Аморе вижда как светът му се преобръща. Но може би именно светът се е променил – от ден в нощ. „Последната нощ” е най-новият филм на режисьора Андреа Ди Стефано. Прецизен и напрегнат трилър, който жонглира с правилата на жанра, като смесва фатализма на класическия филм ноар с разгорещените емоции на мелодрамата. Часовниковият механизъм на повествованието не се задоволява само с усъвършенстването на героите, но и хвърля нова светлина върху град, който съществува на опасната граница между закона и престъпността. В главната роля влиза актьорът Пиерфранческо Фавино. Лентата беше показана за първи път на филмовия фестивал „Берлинале”. Екип на NOVA разговаря с режисьора Андреа Ди Стефано и актьора Пиерфранческо Фавино. „Последната нощ” е третият филм като режисьор на Андреа Ди Стефано. Той обаче има и богата кариера като актьор. „Чувствам се много по-комфортно зад камерата. Лесно е да играеш роля, но е изключително трудно да бъдеш добър актьор. Трябва винаги да си на разположение. Налага се да показваш емоция пред много хора, а и е необходимо да пресъздадеш тези емоции в точния момент. В същото това време, трябва да внимаваш, защото понякога преиграването може да провали представянето ти. Но пък, ако не си дал всичко от себе си и се провалиш, това би могло да съсипе филма. Така че мисля, че харесвам повече позицията си зад камерата. По-лесно ми е така”, сподели Андреа Ди Стефано. „Зелена граница” – история за бежанци, въвлечени в политически машинации (ВИДЕО) Главният герой във филма – Франко Аморе, е лоялен и честен полицай. Възможно ли е в реалния живот да съхраниш тези качества в продължение на цялата си кариера? „Не знам дали е възможно, но мисля, че той всъщност се справя. Ако се замислите, той прави малки неща, които решава, че са честни, но едва в последствие се оказва, че не са. Например, като полицай в Италия не може да имаш друга работа, трябва да си само и единствено полицай. Ако правиш нещо странично - да помагаш на приятел или роднина, който се занимава с продажбата на часовници или бижута, както героя ми, определено не е правилно. Той казва, че е честен, хората около него твърдят същото, така че тук става въпрос по-скоро за легендата около този човек, отколкото това, което всъщност е. Той има много алибита за нещата, които не е направил, кариерата, която не е създал, така че Аморе разказва историята за себе си и сам вярва в нея. Но в крайна сметка идва момент, в който трябва да направиш избор. Именно това е мигът, в който неговите вярвания започват да бъдат изложени на риск, така че залогът става по-висок”, коментира актьорът Пиерфранческо Фавино. „За мен честността е да стоя за думата си и да защитавам нещата, които разбирам и в които наистина вярвам”, казва Фавино. „Да, мисля, че да бъдеш честен означава да си в мир със себе си и с морала си. Честността е тогава, когато правиш нещо и не се налага да се замисляш дали то е правилно, или не. Не си задаваш въпроса, ох, трябваше ли да постъпя така. Няма и необходимост да правиш компромиси. Това е изключително трудно.Познавам малко хора, които са наистина честни със себе си и с другите. Обикновено животът става по-сложен, когато не искаш да правиш никакви компромиси”, казва Андреа Ди Стефано. Целия разговор гледайте във видеото. Не изпускайте ритъма на деня! Последвайте ни в Google News Showcase",
    "translation": "Milan. On the eve of his retirement, after 35 years of honorable service without any wrong choice, the lieutenant from the police Franco Amorre sees his world turning upside down. But perhaps it is the world that has changed from day to night. The last night is the newest film by director Andrea Di Stefano. Precise and intense thriller who juggles with the rules of the genre by mixing the fatalism of the classic film noir with the heated emotions of the melodrama.The clock mechanism of the narrative is not only satisfied with the improvement of the characters, but also sheds new light on a city that exists at the dangerous border between law and crime. The main role is the actor Pierfranska Favino. The tape was shown for the first time at the film festival  \"Berlinale\" . A team of NOVA spoke with director Andrea Di Stefano and actor Pierfranco Favino . The third film as director of Andrea Di Stefano is the third film as director of Andrea Di Stefano .But he also has a rich career as an actor. I feel much more comfortable behind the camera. It is easy to play a role, but it is extremely difficult to be a good actor. You must always be available. You have to show emotion to many people, and you need to recreate these emotions at the right time.At the same time, you have to be careful because sometimes overplaying can ruin your performance. But if you haven't done everything you can and failed, it could ruin the movie. So I think I like my position behind the camera more. It's easier this way, said Andrea Di Stefano.I don't know if it's possible, but I think he's actually doing it. If you think about it, he's doing little things that decide to be honest, but it only turns out that they're not. For example, as a policeman in Italy you can't have another job, you should be just a policeman. If you're doing something sideways - helping a friend or a relative who deals with the sale of watches or jewelry, as my character is definitely wrong. He says that he's honest, people around him claim the same, so it's more about the legend around this person than what he really is.He has many alibis for the things he has not done, the career he has not created, so Amorje tells the story about himself and believes in it himself. But ultimately there comes a time when you have to make a choice. It is precisely the moment when his beliefs are beginning to be put at risk, so that the stake is becoming higher, said the actor Pierfranical Favino.  \"To me, honesty is to stand up for my word and protect the things I understand and believe in, says Favino.  \"Yes, I think that being honest means being at peace with yourself and with your morality.Honesty is when you do something and you don't have to think about whether it's right or wrong. You don't ask yourself the question, oh, should I do this. There is no need to compromise. This is extremely difficult.I know few people who are really honest with themselves and with others. Life usually becomes more complicated when you don't want to make any compromises, says Andrea Di Stefano.Watch the whole conversation in the video. Don't miss the beat of the day! Follow us in Google News Showcase.",
    "detected_language": "bg",
    "transformed_representation": [
        "Action",
        "Film Noir",
        "Melodrama",
        "Thriller",
        "Policeman",
        "Cinema",
        "Berlinale",
        "Film Festival"
    ]
}