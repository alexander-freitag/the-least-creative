{"id": 1540, "title": "Горивата в Гърция - доста по-скъпи отколкото у нас, но по-качествени", "timestamp": "15 май 2024  10:27", "content": "Сериозна разлика в цените на горивата в България и Гърция. В южната ни съседка литърът бензин или дизел са значително по-скъпи и това кара все по-масово гръцки шофьори да зареждат у нас. Това е добра новина за бензиностанциите край границата, които намират един наистина широк пазар. На границата с Гърция движение има дори и в дни, които не са почивни. Масово южните ни съседи правят разходка до Кулата, която съчетават с икономията. Нея я постигат, когато застанат до бензиновата колонка в родните бензиностанции. На нея цените са осезаемо по-ниски в сравнение с тези в Гърция. Очаква ли се ръст в цените на горивата? Според редовно пътуващи има любопитна тенденция. Цените на горивата във вътрешността на страната са малко по-ниски от тези в пограничните райони. Български шофьори разказват, че им се е налагало да сипват в резервоара и от по-скъпия гръцки бензин, тогава оставали с любопитни впечатления. Ще скочат ли цените на горивата заради конфликта в Близкия изток \"Горивото е по-качествено там и ти дава икономия, което е от значение. Като напълниш резервоара , повече километри минаваш. Докато у нас горивото е по-слабо\", сподели впечатленията си пътуващ. И въпреки това цената винаги е определящата, така че почти не се случва някой да излиза от България, отивайки в Гърция с празен резервоар. Повече гледайте във видеото. Не изпускайте ритъма на деня! Последвайте ни в Google News Showcase", "keywords": ["Fuel Prices", "Gas Stations", "Border Crossings", "Greece", "Bulgaria", "Petrol Pumps"], "language": "bg", "translation": "A serious difference in fuel prices in Bulgaria and Greece. In our southern neighbour the liter of gasoline or diesel is significantly more expensive and this makes Greek drivers more and more massive to charge in Bulgaria. This is good news for gas stations along the border that find a really wide market. On the border with Greece there is a movement even on days that are not off.It is achieved when they stand next to the petrol pump in the home gas stations. The prices are noticeably lower than those in Greece. Are fuel prices expected to rise? According to regular travelers there is a curious trend. The prices of fuel inside the country are slightly lower than those in the border areas. Bulgarian drivers say they had to pour into the tank and the more expensive Greek gasoline then remained with curious impressions.Will fuel prices rise because of the conflict in the Middle East \"The fuel is more quality there and gives you savings, which is important. When you fill the tank, you pass more kilometers. While in Bulgaria the fuel is weaker\" shared your impressions traveling. Yet the price is always the determining one, so almost no one happens to leave Bulgaria, going to Greece with an empty tank. More look in the video.Don't miss the beat of the day! Follow us on Google News Showcase."}